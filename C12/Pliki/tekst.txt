Przeze mnie droga w miasto utrapienia,
Przeze mnie droga w wiekuiste męki,
Przeze mnie droga w naród zatracenia,

Jam dzieło wielkiej, sprawiedliwej ręki.
Wzniosła mię z gruntu Potęga wszechwłodna
Mądrość najwyższa, Miłość pierworodna;

Starsze ode mnie twory nie istnieją,
Chyba wieczyste — a jam niespożyta!
Ty który wchodzisz, żegnaj się z nadzieją...

(Dante Alighieri, Boska Komedia, Część I. Piekło,
Pieśń III, przełożył Edward Porębowicz)
